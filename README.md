# LGSI2006-
#Example of README.md
Στην ενότητα αυτή θα δούμε τα βήματα δημιουργίας ενός αποθετηρίου στο Github.
***Εγγραφή στο Github**
Το πρώτο βήμα για την χρήση του Github είναι η εγγραφή σε αυτό. Η διαδικασία απαιτεί τη χρήση ενός λογαριασμού ηλεκτρονικού ταχυδρομείου 
αλλά κατά τα άλλα είναι πολύ απλή. Για να γραφτεί κάποιος αρκεί να μεταβεί στην ιστοσελίδα που βλέπετε στο αντίστοιχο σημείο του ηλεκτρονικού υλικού. 
Εκεί πατάτε στο εικονίδιο που γράφει *“Sign up”*.
Το Github θα ζητήσει ένα όνομα χρήστη, ένα password και μια διεύθυνση email. Στη διεύθυνση αυτή θα αποσταλεί ένα μήνυμα 
(αν δεν το εντοπίσετε, κοιτάξτε μήπως έχει βρεθεί στην ανεπιθύμητη αλληλογραφία). Μόλις πατήσετε το σύνδεσμο στο email, θα έχετε επιβεβαιώσει την διεύθυνση ηλεκτρονικού ταχυδρομείου και θα έχετε ολοκληρώσει την εγγραφή σας. 
Υπάρχει το ενδεχόμενο το Github να σας κάνει κάποιες ερωτήσεις σχετικά με το είδος της χρήσης που θα κάνετε.
Είστε ελεύθεροι να επιλέξετε ότι σας ταιριάζει καλύτερα. Σε περίπτωση που ερωτηθείτε για αν θέλετε να γραφτείτε συνδρομητές έναντι κάποιου ποσού ή όχι,
επιλέξτε το δωρεάν πλάνο.
***Δημιουργία αποθετηρίου**
Αφού έχετε ολοκληρώσει την εγγραφή σας, είστε έτοιμοι να δημιουργήσετε το πρώτο 
σας αποθετήριο. Αυτό γίνεται πατώντας στο κουμπί “Create repository”. Θα σας ζητηθεί να δώσετε κάποιο όνομα για το αποθετήριο. 
Αν θέλετε μπορείτε να δώσετε μια περιγραφή. Μπορείτε επίσης να επιλέξετε αν το αποθετήριο θα είναι δημόσιο ή ιδιωτικό.   
Τέλος, μαρκάρετε την επιλογή “Add a README file” και πατήστε το κουμπί “Create 
repository” . 
**Συγχαρητήρια! Μόλις δημιουργήσατε το πρώτο σας αποθετήριο.**
